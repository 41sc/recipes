Kwarktaart met witte chocolade en sinaasappel

Nodig

180 g chocoladekoekjes
100 g gesmolten boter
1 el fijngeraspte sinaasappelschil
1,25 dl melk
150 g witte chocolade in stukjes
250 g zachte roomkaas (philadelphia)
3 dl room
6 gelatineblaadjes
4 el sinaasappelsap
slagroom, munt, schijfjes sinaasappel voor de afwerking

Hoe?

De bodem
Vet een bakvorm van 20 cm in en beleg met bakpapier
Chocoladekoekjes fijn malen (of verbruizelen) en mengen met de gesmolten boter en de helft van de sinaasappelschil
Dit mengsel aandrukken op de bodem van de springvorm
30 minuten laten koelen

De vulling
Verwarm de melk en de witte chocolade op een laag vuurtje tot de chocolade gesmolten is. Roer glad en laat een beetje afkoelen.
Klop de roomkaas en de rest van de sinaasappelschil romig met een mixer
Voeg de room toe en klop tot het wat indikt
Blijven kloppen en het chocolademengsel toevoegen
Voeg de gelatine bij het sinaasappelsap (au bain marie) tot de gelatine is opgelost. Laat even afkoelen en giet het dan bij het beslag
Giet het beslag in je springvorm en zet enkele uren koel weg tot de vulling is opgesteven

Afwerking
Versier met slagroom en werk af met munt en verse sinaasappel.
